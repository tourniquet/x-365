**193/365** În timp ce dispoziţia bună şi gândirea pozitivă ne poate trata de unele boli, tristeţea şi depresia ne poate băga în pământ. Opusul Efectului Placebo se numeşte Efectul Nocebo. Primul caz recunoscut în medicină când Nocebo a dus la decesul unui pacient, a avut loc în 1973. Doctorul Clifton Meador a diagnosticat un pacient cu cancer de ficat în stare terminală. În câteva luni, pacientul a decedat, iar autopsia a demonstrat că tumoarea era una mică, iar cancerul nici nu intrase în metastază, astfel, cel mai probabil, acesta decedase doar din cauza diagnosticului şi a gândului la moartea iminentă.
Într-un studiu realizat de cercetătorii de la Univeristatea Tehnică din Munchen, Germania, la 50 de pacienţi care sufereau dureri de spate li s-a dat un test de flexibilitate. Unei jumătăţi li s-a spus că testul s-ar putea să le provoace durere, iar celorlalţi nu. Primul grup a raportat un scor semnificativ mai mare decât al doilea, deşi procedura a fost aceeaşi.
Într-un studiu de caz ni se aduce exemplul unei persoane care a încercat să se sinucidă înghiţind 26 de pastile. Deşi pastilele nu conţinea nicio substanţă dăunătoare omului, acesta experimentase o scădere bruscă şi puternică a pulsului şi a avut nevoie de injecţii pentru a fi stabilită. După ce a fost informat că pastilele nu puteau avea niciun efect, simptomele dispăruseră rapid.
Pentru a evita gândurile negative ale pacientului, cercetătorii îi sfătuiesc pe medici să prezinte varianta pozitivă, iar în unele cazuri medicii ar putea să ceară permisiunea pacienţilor de a nu le spune toate efectele secundare.

![Poză simbol](image-1.jpg)
