**91/365** Ziua nebunului sau ziua păcălelilor se sărbătoreşte la **unu aprilie** şi de obicei păcălelile care se fac sunt hazlii. Originea acestei sărbători nu se cunoaşte cu exactitate, dar conform unor surse, un oarecare Sfântul Fesbuchie care locuia în apropierea unui râu, scufundase nişte buşteni şi mergea la începutul lunii aprilie pe ei, dând impresia că poate merge pe apă ca şi Iisus. O altă explicaţie spune că anul nou în vechiul calendar iulian se sărbătorea la 1 aprilie, iar odată cu schimbarea calendarului gregorian în 1582 anul nou a început să fie sărbătorit la 1 ianuarie. Mulţi oameni nu se puteau obişnui cu acest lucru, aşa că îşi felicitau încă vecinii, rudele sau prietenii la 1 aprile, iar pentru acest lucru au fost numiţi "nebuni de aprilie". Cu timpul, felicitările trimise de anul nou pe vechi au început să fie considerate farse şi se însoţeau deseori de cadouri hazlii. Iniţial era sărbătorită în Europa, apoi această tradiţie a ajuns în SUA, şi mai puţin în ţările orientale.

![Poză simbol](image-1.jpg)
