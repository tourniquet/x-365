**35/365 Maratonul** este o probă sportivă de alergare pe o distanţă lungă de 42.195km. Această probă sportivă a apărut în cinstea soldatului grec Phidippides, care în anul 490 î. e. n. a adus vestea victoriei în Bătălia de la Maraton. El ar fi alergat distanţa de 42.195km până la Atena, a informat cetăţenii despre victorie, după care a căzut jos şi a murit. Totuşi, această istorie pare să fie din domeniul legendelor, fiind contrazisă de scrierile lui Herodot. Chiar şi aşa, maratonul a ajuns să fie inclus în lista probelor sportive de la Jocurile Olimpice începând cu anul 1896, iar anual, această cursă se desfăşoară în întreaga lume. Spre exemplu, la maratonul organizat la Chişinău în 2016, au participat peste 15.000 de oameni din câteva zeci de ţări, concurând la distanţele de 5, 10, 21 şi 42km.

![Maratonul de la Chişinău, 2016](image-1.jpg)
