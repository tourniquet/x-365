**145/365** Astăzi **Singapore** face parte din topul primelor zece ţări cu cel mai înalt nivel de trai, având o populaţie de peste 5 milioane de cetăţeni şi o suprafaţă de doar 719km2. Totuşi, în urmă cu doar câteva decenii, odată ce şi-a căpătat independenţa, acest petic de pământ importa până şi apa potabilă şi nisipul pentru construcţii, fiind o ţară săracă cu politicieni, poliţişti, judecători corupţi. După ce Lee Kuan Yew şi-a asumat conducerea ţării, în doar şase luni, din cei peste 500.000 de deţinuţi, au rămas doar 50, ceilalţi fiind pur şi simplu executaţi. Corupţii fie au fugit din ţară, fie au fost pur şi simplu executaţi, existind mii de probe contra lor. Un mesaj difuzat la radiou şi TV aviza că ţara era bolnavă de cancer, care trebuia extirpat.
Lee Kuan Yew s-a născut in 1923 într-o familie de origine chineză din clasa de mijloc din Singapore, care era atunci colonie britanică. Dupa cel de-al Doilea Razboi Mondial a studiat în Anglia, la London School of Economics, iar apoi la Universitatea Cambridge. În anii '50 a format o mişcare de stânga, Partidul Acţiunii Poporului cu care a câştigat alegerile şi a devenit premier în 1959, iar pentru a scoate Singaporul de sub dominaţia engleză, acceptă o uniune temporară cu Malaysia, pân în 1965, când devine ţară independentă.
Regimul său a dorit să facă din ţară un nod comercial, astfel că a investit în infrastructură şi a înlesnit venirea investitorilor străini pe piaţă.
Totuşi, promova şi unele politici controversate, precum libertatea presei, înăbuşirea opoziţiei politice, a încurajat sterilizarea pentru a stopa explozia demografică. Scriitorul american William Gibson scria că "Singapore este un Disneyland unde funcţionează pedeapsa cu moartea".
Când îşi căpătase independenţa, PIB-ul pe capul de locuitor din Singapore era de 512$, peste jumătate de secol, PIB-ul depăşeşte 78.000$, fiind al treilea din lume, iar rata şomajului a scăzut de la 14% la mai puţin de 2%. Totodată, Singapore face parte din primele patru centre financiare de pe glob şi a fost declarat de Banca Mondială cel mai bun loc pentru afaceri.

![Singapore](image-1.jpg)
