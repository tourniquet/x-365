**50/365** Astăzi, ştirea despre un **accident rutier** ne poate întrista, dar nicidecum nu mai este ceva ieşit din comun. Anual, în accidente auto, mor peste un milion de oameni, iar alţii rămân cu dizabilităţi pe tot restul vieţii. Totuşi, primul accident istoric cu o unitate de transport propulsată de un motor, se pare că a avut loc la 29 iulie 1834, atunci când o diligenţă a lovit o piatră plasată în mod intenţionat pe drum. Cazanul cu aburi a explodat şi a omorât cinci persoane. Alte surse însă afirmă că primul accident soldat cu moartea cel puţin a unei persoane, s-ar fi întâmplat la 31 august 1869. Mary Ward, s-ar fi dezichilibrat într-una din curbe şi a căzut dintr-un vehicul experimental cu aburi, fiindă călcată de roata acestuia. Totuşi, sigur este faptul că primul accident rutier care s-a soldat cu moartea şoferului, a avut loc la 12 februarie 1898. Accidentul s-a produs în Marea Britanie, iar numele victimei a fost Henry Linfield. Se pare că sistemul de direcţie a maşinii a cedat, iar maşina s-a lovit într-un pom, iar Henry a decedat a doua zi.

![Accidentul rutier](image-1.jpg)
