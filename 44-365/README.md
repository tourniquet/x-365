**44/365** Dacă în timpurile noastre este deja ceva obişnuit să vedem cum arată o fotografie pe care tocmai am făcuto, pân în anul 1947, rezultatul putea fi văzut în cel mai bun caz, după câteva ore, pentru că pelicula trebuia developată, iar mai apoi imaginea trebuia fi "imprimată" pe hârtie. Totuşi, invenţia din 1947 al fizicianului Edwin Land (1909-1991), e un pic diferită de aparatele digitale, pe ecranul cărora putem vedea rezultatul măiestriei noastre. Aparatul de fotografiat **Polaroid**, iniţial denumit Land Camera (după numele inventatorului său), utilizează nişte plicuri subţiri din plastic, în interiorul cărora se găseşte o bucată de film şi un pachet cu substanţe chimice pentru procesul de developare, care sunt împrăştiate în momentul în care fotografia este realizată, iar în decurs de circa un minut, fotografia poate fi deja admirată. Pe lângă faptul că fotografia pe film putea fi admirată doar peste un timp, mai existau şi aspecte legate de intimitate, pentru că filmul trimis la laborator pentru a fi prelucrat, era văzut şi de oameni străini, iar cu un aparat foto Polaroid, oamenii puteau face fotografii care să fie văzute doar de ei. În anul 1949, aparatul este lansat în vânzare publicului larg, iar în anul 1956, producţia aparatelor foto Polaroid atinge cifra de un milion de exemplare!

![Polaroid](image-1.jpg)
