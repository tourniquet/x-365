**140/365** Una din cele mai populare invenţii ale secolului XX, este la sigur **televizorul**. Totodată, este la sigur una din invenţiile care au revoluţionat lumea şi au schimbat cursul istoriei. Istoria televizorului începe cu mai puţin de o sută de ani în urmă, în anul 1926 când a fost realizată prima transmisiune televizată. Totuşi, baza invenţiei a fost pusă încă în secolul al XIX-lea, când Willoughbi Smith a descoperit fotoconducţia de seleniu. În anul 1927, John Logie Baird transmite un semnal televizat la o distanţă de 705km între Londra şi Glasgow, iar în 1928, compania lui Baird reuşeşte să facă prima transmisie televizată transatlantică, de la Londra la New York. În 1929, împreună cu Bernard Natan, John pune bazele primei companii de televiziune din Franţa, şi tot în acelaşi an a fost vândut primul televizor, care costa în banii de astăzi, circa 12.000$. La 2 noiembrie 1936, BBC a început emisia a primului serviciu de televiziune publică din lume la Palatul Alexandra de la Londra. Desigur că iniţial, la preţul pe care îl avea televizorul, acesta putea fi procurat doar de oameni bogaţi. Televizorul "Televisor", comercializat între anii 1930-1933, a fost primul televizor produs în masă. Înainte de cel de-al Doilea Război Mondial, 19.000 de televizoare au fost fabricate în Marea Britanie şi peste 1600 în Germania, iar după finisarea războiului, datorită avansului tehnologic şi a expansiunii reţelelor de televiziune, preţul televizoarelor a scăzut. În 1947, Motorola a introdus pe piaţă televizorul VT-71, care costa sub 200$, astfel milioane de oameni şi-au permis acea cutie magică la care visau, iar până în anul 1962, 90% din populaţia americană avea câte un televizor în casă. Iar în anul 1971, numărul televizoarelor colore vândute, îl întrece pe cel al televizoarelor alb-negru. Prima telecomandă TV a apărut în 1950 şi se numea "Lazy bone". Avea funcţii de pornire, oprire şi schimbare a canalelor, şi era conectat la televizor printr-un cablu, iar în 1955 apare şi prima telecomandă fără fir.

http://www.yoda.ro/techschool/istoria-televizoarelor-de-la-catodic-la-digital.html

![Televizor](image-1.png)
