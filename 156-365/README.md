**156/365** În 1885, englezul Francis Galton a inventat sistemul de identificare a oamenilor după **amprentele digitale**, idee cunoscută încă din antichitate. Caracterul permanent al amprentelor a fost avansat de J. E. Purkinje, profesor de fiziologie, care a prezentat tema dată la Breslau, Polonia în 1823. Acesta identificaseră câteva modele de bază şi sugera un sistem de clasificare a amprentelor, însă nimeni nu i-a luat ideea în serios. Francis Galton a venit cu propunerea punctuală de folosire a amprentelor în urmărirea infracţiunilor a unei persoane, luându-i amprentele prin înmuierea vârfurilor degetelor în cerneală, apăsarea lor pe o bucată de hârtie şi compararea acestora cu amprentele găsite la locul crimei, care erau făcute vizibile prin pudrire cu publere albă pe suprafeţele netede - geamuri de sticlă, clanţe metalice, ş.a.
Avantajul acestui sistem, constă în faptul că amprentele nu se schimbă pe parcursul vieţii, astfel, odată aflate în posesia poliţiei, aceştia le puteau folosi oricând pentru identificare, iar primii criminali identificaţi şi condamnaţi datorită amprentelor au fost fraţii Alfred şi Albert Stratton, în 1905. În SUA, în 1924 a fost creată divizia FBI-ului de identificare, care a creat o bază de date de amprente digitale, iar în 1952 colecţia ajunsese să numere peste 125 milioane de seturi. În zilele noastre, datorită compiuterizării, acest lucru se face mult mai uşor.
Amprentele se formează încă înainte de naştere şi sunt diferite chiar şi la gemenii siamezi şi nu se schimbă nici chiar dacă pielea degetelor a fost arsă. Odată cu noul strat de piele format, amprentele îşi păstrează forma iniţială. Interesant este şi faptul că amprentele care au fost descoperite la mumiile de peste 3000 de ani, se află într-o stare perfectă. Specialiştii de la Paris au explicat că amprentele ne ajută să simţim diferenţa dintre materiale, iar antropologul Nate Dominy afirmă că amprentele au oferit un avantaj unic pe măsură ce strămoşii noştri avansau în păduri, urcându-se mai uşor în copaci.

![Poză simbol](image-1.jpg)
