**165/365** La 21 octombrie 1969, a avut loc prima conexiune dintre două calculatoare conectate la o distanţă de 640km, zi pe care o putem socoti drept ziua de naştere a internetului. La orele 21:00, la prima încercare, Charley Kline reuşeşte să introducă literele "LOG", după care, conexiunea a căzut. Totuşi, doar peste 90 de minute, problema a fost rezolvată şi Charley reuşeşte o conexiune completă, reuşind să introducă cuvântul "LOGON" în întregime. La doar o lună de la acea primă conexiune, patru unversităţi erau deja conectate între ele. Iniţial, reţeaua de calculatoare era numită ARPANET - Advanced Research Projects Agency NETwork. Însuşi cuvântul **Internet** vine de la INTERconnected NETworks. 
În 1971, după ce numărul calculatoarelor conectate la reţeaua ARPANET creştea, a fost creat softul necesar pentru poşta electronică, care a devenit curând foarte populară. Totuşi, următorul pas important a fost conectarea altor ţări la reţea, şi anume Marea Britanie şi Norvegia în 1973. Anume din acel moment, reţeaua putea fi pe drept socotită internaţională. În 1984, ARPANET s-a ales cu un concurent de temut - NFSNet. Această reţea conecta între ele alte reţele mici şi avea o viteză mai mare decât a ARPANET-ului, inclusiv anual se conectau aproximativ câte 10.000 de utilizatori noi. În 1988, a fost lansat protocolul pentru chat în timp real IRC, sau cum era cunoscut de mulţi drept mIRC, datorită denumirii clientului. În 1989, omul de ştiinţă Tim Berners Lee a propus conecptul de reţea globală, iar în următorii doi ani a lucrat la dezvoltarea protocolului HTTP, limbajul de marcare HTML şi identificatorii URI. În 1990, ARPANET, pierzând "lupta" cu NSFNet îşi încheie existenţa, şi tot în acelaşi an a fost efectuată prima conexiune la reţea prin DialUp. În 1991 este lansat primul site, iar dezvoltarea de mai departe a internetului, are loc cu o viteză uriaşă. Astăzi, există câteva sute de milioane de sit-uri web, iar viteza conexiunii datorită tehnologiilor moderne, este de mii de ori mai mare decât acum 10 ani.

![Poză simbol](image-1.jpg)
