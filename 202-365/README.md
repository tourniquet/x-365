**202/365** Micuţă şi drăgălaşă, veveriţa rămâne a fi rozătoare, iar uneori provoacă pagube materiale costisitoare. În 2014, în statul Indiana, SUA, o veveriţă a pătruns într-o clădire aflată în construcţie, şi a ros un cablu, iar ca urmare a avut loc un scurt circuit care a scos din funcţiune mai multe instalaţii, precum ventilarea, încălzirea şi electricitatea. Veveriţa s-a răsplătit cu propria viaţă, pentru pagubele produse în valoare de aproximativ 300.000 dolari SUA.
Astfel de cazuri nu sunt o raritate, iar în 2010, o familie din Hertfordshire, Anglia, care tocmai s-a întors din vacanţă, şi-a găsit casa făcută scrum. Şi în cazul dat, se pare că scurt circuitul a fost provocat de dinţişorii ascuţiţi ai unei veveriţe.

![Veveriţă](image-1.jpg)
