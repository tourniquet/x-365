**190/365 Bambusul** este planta care se dezvoltă cu o viteză uluitoare, ajungând să să crească 2-3cm pe oră şi până la un metru în zi. În lume există peste 1000 de specii, iar jumătate din ele cresc în Japonia. Majoritatea speciilor înfloresc foarte rar, unele ajungând să înflorească odată la 60-120 de ani. Totuşi, odată ce înfloresc, bambuşii mor.
Lemnul acestuia este atât de tare încât se foloseşte pentru construcţia caselor, mobilei, instrumentelor muzicale, ş.a. Totodată, bambusul este folosit şi în mâncarea tradiţională chineză şi japoneză, astfel mugurii plantei sunt apreciaţi pentru gustul lor şi pentru că sunt crocanţi.
Cel mai mare amator al bambusului este desigur ursul panda, care se hrăneşte cu această plantă bogată în fibre.
"Un om poate sta într-o casă de bambus, sub un acoperiș de bambus, pe un scaun de bambus, cu o pălărie de bambus pe cap și cu sandale de bambus în picioare. În același timp, poate să țină într-o mână un bol de bambus și în cealaltă bețișoare de bambus și să mănânce muguri de bambus." - fragment din "Odă bambusului" din cartea "Un yankeu pe Yangtze".

![Poză simbol](image-1.jpg)
