**7/365** Chiar dacă cuvintele "Australia" şi "iepure" au devenit practic sinonime, interesant este faptul că aceste animale drăguţe, nu au existat pe continentul australian până acum aproape 160 de ani. În 1859, Thomas Austin, un englez bogat, mare amator de vânat, care locuia în Australia, l-a rugat pe nepotul său să-i trimită câţiva iepuri sălbatici. Scopul iniţial era să-i lase pe vasta lui proprietate, pentru ca aceştia să se înmulţească un pic, ca mai apoi să-i poată vâna. Şi cât ar putea suna de ireal, dar în anul 1920, pe teritoriul Australiei existau deja sute de milioane de iepuri, care au distrus specii întregi de plante, copaci şi animale. Oamenii au încercat din răsputeri, prin diferite metode să scape de iepuri - au vânat, au pus capcane, au construit un gard lung de peste 3.000km, dar totul în zadar, mai ales dacă e să vorbim despre gard, pentru că iepurii sapă sub pământ. În anii '50 al secolului XX, oamenii de ştiinţă au creat o armă biologică - un virus. Iepurii s-au infectat unii pe alţii, şi numărul lor a scăzut de la aproximativ 600 de milioane, la 100 de milioane, doar că ghinion, iepurii s-au adaptat şi au devenit imuni, astfel numărul acestora a crescut din nou la peste 300 de milioane. Thomas Austin nu a reuşit să afle că dorinţa lui de a se distra un pic, a adus într-un final pagube enorme unui continent întreg!

![Iepuri](image-1.jpg)
