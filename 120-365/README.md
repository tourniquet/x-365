**120/365 Premiul Darwin** este un premiu virtual care este oferit anual oamenilor care au decedat sau au suferit unele accidente în urma cărora nu mai pot lăsa urmaşi, astfel îmbunătăţind genofondul. Premiul este numit în cinstea lui Charles Darwin pentru că el era un popularizator al ideii selecţiei naturale. Pentru a "beneficia" de acest premiu, persoana trebuie să "urmeze" câteva cerinţe:
- în caz că rămâne în viaţă, persoana nu trebuie să poată lăsa urmaşi şi nici nu a avut vreodată;
- prostia comisă trebuie să fie una ieşită din comun;
- prostia trebuie să fi fost comisă de candidat şi doar asupra sa;
- candidatul trebuie să fie în deplină facultate mintală;
- istoria trebuie să fie confirmată de o sursă de încredere.
Câteva istorii despre "câştigători".
- În timpul unui jaf, un bărbat a încercat să someze autorii cu un foc de avertisment, dar arma nu s-a declanşat. A întors revolverul spre el, să vadă care e problema, a tra şi a obţinut Premiul Darwin post mortem.
- Un cuplu de la Londra, a căzut de la etajul şase în timp ce făceau sex. Se pare că bărbatul a încercat să-şi ridice partenera pe balustradă şi au căzut în gol.
- Un motociclist american de 55 de ani protesta împotriva unei legi care te obliga să porţi cască de protecţie. Când motocicleta sa pe care o conducea, a derapat, acesta s-a lovit cu capul şi a decedat. Desigur că nu purta o cască de protecţie.

![Imagine simbol](image-1.jpg)
