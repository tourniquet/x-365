**219/365** Lumea de astăzi nu poate să existe fără ora exactă! Trenurile, avioanele, internetul şi multe alte tehnologii sunt total dependente de măsurarea timpului. Totuşi, istoria ceasurilor la sigur porneşte de la un simplu băţ înfipt în pământ, după a cărui umbră pe timp de zi însorită informa cu aproximaţie ora. Pe parcursul istoriei, măsurarea timpului se făcea prin diferite metode, de la clepsidre cu nisip până la beţişoare de lemn care erau arse pentru a cronometra anumite intervale de timp.
Primul ceas public, cu mecanism, este înfiinţat la Florenţa, Italia, în jurul anului 1300, iar mai apoi, orologiile apar în tot mai multe oraşe europene. În secolul al XVI-lea, Peter Henlein realizează primele ceasuri mecanice de dimensiuni reduse, care puteau fi purtate pe mână sau în buzunar. Pe parcursul secolului XX, au fost inventate şi alte tipuri de ceasuri, electronice, cu unde radio, atomice, ş.a. Spre exemplu, Iurii Gagarin în 1961, efectuând primul zbor în cosmos, a folosit un ceas de marka Shturmanskie, pentru a rezista condiţiilor de imponderabilitate.Pe lângă utilizarea ceasului cu scopul de a afla ora exactă, acesta a mai devenit şi un accesoriu care poate trăda statutul celui care-l poartă, unele din ele ajungând să coste sume exorbitante!

![Ceas de mână](image-1.jpg)
